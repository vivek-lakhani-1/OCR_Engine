१०
सर्वात महान पुण्यात्मा
प्राचीन काळापासून काशी प्रसिद्ध आहे. संस्कृत विद्येचे
ते खूप प्राचीन केंद्र आहे. त्याला भगवान विश्वनाथाची नगरी
किंवा विश्वनाथपुरी असेही म्हटले जाते. तेथे विश्वनाथजींचे
खूप प्राचीन मंदिर आहे. एक दिवस विश्वनाथजींच्या पुजाऱ्याने
एक स्वप्न पाहिले. त्यात भगवान विश्वनाथ यांनी त्याला
मंदिरात विद्वान आणि धर्मात्मा लोकांची सभा बोलावण्यास
सांगितले. दुसऱ्या दिवशी सकाळी पुजाऱ्याने अशा सभेची
पूर्ण नगरात घोषणा केली.
काशीचे सर्व विद्वान, साधू आणि अन्य पुण्यात्मा दानी
लोकही गंगेत स्नान करून मंदिरात आले. सर्वांनी विश्वनाथाला
जलार्पण केले, प्रदक्षिणा घालून सभामंडपात आणि बाहेर उभे
राहिले. त्या दिवशी मंदिरात खूप गर्दी होती. सर्वजण आल्यानंतर
पुजाऱ्याने सर्वांना आपले स्वप्न सांगितले. सर्व लोक 'हर हर
महादेव' असा उद्घोष करून शंकराची प्रार्थना करू लागले.
जेव्हा भगवंताची आरती झाली, घंटा-घड्याळांचे आवाज
थांबले आणि सर्व लोकांची प्रार्थना करून झाली, तेव्हा
सर्वांनी पाहिले की मंदिरात अचानक खूप प्रकाश निर्माण
झाला. भगवान विश्वनाथाच्या मूर्तीजवळ एक सोन्याचे पत्र
पडले होते, ज्यावर मोठ-मोठी रत्ने जडवलेली होती. त्या
रत्नांच्या तेजानेच मंदिरात प्रकाश पडला होता. पुजाऱ्याने ते
रत्नजडित सुवर्णपत्र उचलले. त्यावर हिऱ्यांच्या अक्षरांनी लिहिले