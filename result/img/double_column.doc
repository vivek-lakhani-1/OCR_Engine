ચાર ઉપરાંતની પાંચમી દિશા એટલે અપવાદરૂપ વર્તમાનપત્રોને બાદ
કરતા મોટા ભાગના સમાચાર પત્રોમાં સમાચારોની સાથે સાથે સમાજ
જીવનના વહેણોને વાચા આપતી વિવિધ ચિંતકો દ્વારા લખાતી
કોલમનો પ્રવાહ...
સપ્તાહમાં રવિવાર, બુધવાર કે શુક્રવારે પ્રગટ થતી પૂર્તિઓ
દરેક વર્તમાનપત્રો માટે અનિવાર્ય બની છે તો તેની સાથે રોજેરોજ
પ્રગટ થતાં દૈનિકપત્રોના દસ-બાર કે પંદર પાનાઓમાં વિવિધ વિષયોને
આવરી લેતાં કટાર લેખકોની કટારો વાચકોને માટે રોજિંદા જીવનમાં
નવું નવું વિચારવાનું બળ પૂરું પાડે છે.
જે રીતે સ્કૂલ – કોલજોના વર્ગખંડોમાં વિદ્યાર્થીઓની ભાવિ
કારીકિર્દીનું ચણતર થતું હોય છે તેમ સમાચાર પત્રોમાં પ્રકાશિત થતાં
તંત્રી લેખોની સાથે સાથે કટાર લેખકોના વિચારોની અભિવ્યક્તિને શું
નામ આપીશું? સંત્રીલેખ? નામ જે આપવું હોય તે આપી શકાશે
પણ આ કટાર લેખકો લોકજીવના લોક શિક્ષકો છે.
આ લોક શિક્ષકોના વિચાર વાવેતરથી જ આજે પ્રગટ થતું
છાપું બીજે દિવસે ‘પસ્તી’ બનતું અટકી ગયું છે. સમાચારોની વચ્ચે
જે કટાર લેખકોનું વિચાર વલોણું સંગ્રહાયેલું હોય છે તેના નવનીતનો
લાભ આ લેખો જયારે પાછળથી પુસ્તકની આકૃતિનું સૌન્દર્ય પામે છે
ત્યારે શાશ્વતનો સંદેશ બની જતા હોય છે.
ગુજરાતી ભાષામાં પ્રગટ થતાં મોંઘામૂલા પુસ્તકોમાંથી કેટલાં
પુસ્તકો અગાઉ વર્તમાન પત્રોના પાનાઓની કટારોમાંથી ખીલ્યાં છે
અને પ્રગટયાં છે, તેની સૂચિ બનાવીએ તો આજના કટાર લેખો જ
આવતી કાલે ગ્રંથ સ્વરૂપે પ્રગટીને આપણી સુવર્ણમુદ્રા સમા ગ્રંથો
બની શોભી રહયાં છે. તેનો પરિચય આપોઆપ મળી રહેશે.
કવિ ઉમાશંકર જોશીએ અલગ સંદર્ભમાં પણ આવી વિરલ
ઘટનાઓને ‘ક્ષણનું વાવેતર’ અને ‘અનંતની લણણી’ કહયાંનું મનમાં
સ્મરે છે.
હા, આરોજીંદી ઘટનાઓની વચ્ચે એક ઝલક દર્શાવતું ક્ષણનું
વાવેતર અવશ્ય છે પરંતુ આ વાવેતર જ અનંતની લણણી ઉત્પન્ન
કરવાની ક્ષમતા ધરાવે છે.
‘અમૃતનું આચમન’ શીર્ષકથી જયારે આ પુસ્તક આપની પાસે
પહોંચ્યું છે ત્યારે તેના તમામ લેખો શ્રી ઉમાશંકર જોશીના શબ્દોમાં
ક્ષણનું વાવેતર અને અનંતની લણણી સમાન એ અર્થમાં છે કે આ
તમામ લેખો મુંબઇથી પ્રસિદ્ધ થતાં ‘મીડ ડે’ દૈનિકમાં પ્રત્યેક સપ્તાહના
શુક્રવારે ‘ગોચરી’ કોલમ અંતર્ગત પ્રકાશિત થયેલા પૂજય ભાઇશ્રીના
લેખોનો દ્વિતીય સંગ્રહ છે.
વર્ષ ૨૦૦૯માં પૂજય ભાઇશ્રીના ૨૮માં શારદીય નવરાત્રિ
અનુષ્ઠાન નિમિત્તે આ લેખોનો પ્રથમ સંગ્રહ ‘ગોચરી’ શીર્ષકથી જ
પ્રકાશિત થયા પછી સમગ્ર વર્ષ દરમિયાન ‘મીડડે’ની ગોચરી કોલમના