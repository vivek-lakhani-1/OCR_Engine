બોબ મનરો કેનેડીયન આઇસ હોકીની નેશનલ ટીમના ખુબ સારા પ્લેયર હતા.
નેશનલ ટીમમાંથી નિવૃતિ લીધા બાદ સામાજીક સેવાઓ ક૨વા માટે એ યુનોમાં
જોડાયા અને આફ્રીકામાં એમની સેવાઓ આપી રહ્યા હતા.
એકદિવસ બોબ મનરો એમની કારમાં બેસીને આફીકામાં આવેલી દુનિયાની
સૌથી મોટી ઝૂંપડપટ્ટી પાસેથી પસાર થઇ રહ્યા હતા. 'મથારે' ખુબ મોટા વિસ્તારમાં
ફેલાયેલી ઝૂંપડપટ્ટી છે. બોબ મનોએ જોયુ તો ખુબ મોટી સંખ્યામાં યુવકો
એકઠા થયેલા હતા અને બધા કંઇક પકડવા માટે મથામણ કરી રહ્યા હતા.
બોબ મનરોએ એમની ગાડી ઉભી રાખી એમણે જોયુ કે આ બધા યુવાનો
ફુટબોલ રમી રહ્યા હતા. ફુટબોલ કાપડના ટુકડામાંથી બનાવેલો અને રમવાવાળાની
સંખ્યા એટલી મોટી હતી કે કોઇ ફુટબોલને પગથી લાત માટે એ પહેલા તો
બીજો યુવક એમને લાત મારીને નીચે પાડી દે.
બોબ મનોએ યુવાનોને પોતાની પાસે બોલાવ્યા. યુવાનો ચારે બાજુથી એમને
ઘેરી વળ્યા. બોબે પોતાની પાસેના એક પેટ્લેટમાં રહેલ ફુટબોલનું ચિત્ર યુવાનોને
બતાવીને કહ્યુ, " તમે જે બોલથી રમો છો એ બોલ ન ચાલે ફુટબોલ રમવા માટે
આવો બોલ જોઇએ. હું તમારા માટે કાલે આવો બોલ લઇ આવીશ"
બધા યુવાનો ખુબ રાજી થયા.
બીજા દિવસે બોબ મનરો આ યુવાનો માટે થોડા ફુટબોલ લઇને આવ્યા.
બોલ યુવાનોને આપતા પહેલા કહ્યુ, " તમારે આ બોલથી રમવું હોય તો એના માટે
સારુ મેદાન જોઇએ એટલે ગંદગી સાફ કરીને મેદાન તૈયાર કરો" યુવાનોને તો
ફુટબોલથી રમવુ હતું એટલે એમણે ઝૂંપડપટ્ટીની આસપાસની ગંદકી સાફ કરીને
ફુટબોલ માટેના મેદાનો બનાવ્યા.નિયમમુજબ જ ફુટબોલ રમાય એ માટે
1987ની સાલમા 'મથારે ફુટબોલ ક્લબ'ની સ્થાપના કરવામાં આવી.
આ ક્લબના સભ્ય બનવું હોય તો એ માટે ફરજીયાત ભણવાનું એટલે
યુવાનોએ ભણવાનું પણ શરુ કર્યું.
ધીમે ધીમે ઝૂંપડપટ્ટીની ગંદકી સાફ થવા લાગી. યુવાનોએ ભણવાનું ચાલુ કર્યું એટલે
એમના વિચારો પણ બદલાવા લાગ્યા. બોબ મનરોની નાની એવી શરુઆતથી
ગઝબનું પરીવર્તન આવ્યુ. હજારો યુવાનો 'મથારે ફુટબોલ ક્લબ'માં જોડાયા અને
સૌથી આશ્ચર્યની વાત એ છે કે બોબ મનરોને 1987માં આ કાર્યની શરુઆત કરી અને
4 વર્ષ બાદ 1991માં કેનેડીયન ફુટબોલ ટીમના તમામ 11 ખેલાડીઓ
મથારે ઝૂંપડપટ્ટીના યુવાનો હતા.
મિત્રો, પરિવર્તન રાતો રાત ન આવી જાય. પરિવર્તન તરફનું પ્રથમ પગલું
ખુબ નાનું હોય ણ સમય જતા સાચી દીશામાં ઉઠાવેલું પગલું
કલ્પના પણ ન કરી શકાય એવું મોટું પરિવર્તન લાવી દે છે.